---
hide:
#  - navigation # Hide navigation
 - toc        # Hide table of contents
---

# Мова програмування Python

> Існуює лише два типи мов програмування: ті, на які люди постійно нарікають, і ті, які ніхто не використовує.
    
    Bjarne Stroustrup, автор мови програмування C++





-----

Ви напевне вже не раз чули, що Python — одна з найпопулярніших мов програмування. І це так і є. Наприклад, статистика Stack Overflow показує, що 2/3 розробників, які сьогодні використовують цю мову, люблять працювати з нею надалі не збираються переставати кодити на ній. Але чому вона така популярна? Навіщо її використовують? Які є плюси та мінуси цієї мови?

## Трохи історії

Може виникнути питання — чому Python має таку трохи дивну назву? 
Спойлер — до змії це не має жодного стосунку, несподівано, так? 

Насправді історія така: Гвідо ван Россум (засновник Python) почав реалізовувати мову, коли читав опублікований сценарій комедійного серіалу BBC 70-х років під назвою «Летючий цирк Монті Пайтона». Як ви, мабуть, уже здогадалися, саме з цього шоу він отримав натхнення для назви. 

Зараз ця мова входить до ТОП мов програмування. Якщо бути точним, посідає третє місце, поступаючись лише JavaScript та HTML/CSS, серед найпопулярніших технологій в опитуванні Stack Overflow. Однак вона не завжди була така популярна. 

Історія Python починається наприкінці 80-х з мови програмування ABC. Вона була створена в Амстердамі в Centrum Wiskunde & Informatica, щоб люди без досвіду могли швидко розпочати програмування. На жаль, вона не спрацювала належним чином. Пізніше Гвідо ван Россум взяв цю невдалу мову для створення Пайтона. Офіційна дата народження Python — 20 лютого 1991 року, коли Гвідо опублікував першу версію 0.9.0. У січні 1994 року було запущено версію 1.0 з інструментами для функціонального програмування.

## Характеристики

Python — це мова програмування високого рівня загального призначення.

- універсальна
- популярна
- кросплатформена
- інтеграція з іншими мовами програмування
- документація, велика спільнота
- відкритий код
- потужні батарейки у комплекті

### Переваги

- низький поріг входження
- лаконічний, відсутнє синтаксичне "сміття"
- легко читати, висока швидкість написання
- менше помилок при написанні, відповідно потребує менше часу на налагодження програми
- легко підтримувати
- зменшення витрат на розробку і підтримку

### Недоліки

- відносно низька швидкість
- не дуже підходить для розробки під мобільні платформи
- більший ризик виникнення помилок вже під час виконання

### Для чого використовується

- десктопні програми
- нейронні мережі
- веб: найпопулярніші фреймворки — Django, Flask, FastAPI
- скрипти (автоматизація, адміністрування, ...)
- аналіз даних
- наукові обчислення
- створення прототипів
- ігри
- програми для мікроконтролерів
- безліч іншого!

### Для чого НЕ підходить

- розробка низькорівневого ПЗ, наприклад, драйверів до пристроїв
- повноцінні вимогливі ігри
- високонавантажені, відмовостійкі системи

### Хто використовує

- Google
- Dropbox
- Mozilla
- Facebook
- Yandex
- NASA
- Red Hat
- Microsoft
- Intel

### Відомі проекти реалізовані на Python

- YouTube (значна частина кодової бази повністю на Python)
- Десктопний клієнт Dropbox
- Reddit
- Instagram (500M юзерів на Python)
- Bitbucket
- EVE Online MMOPG
- Quora
- Spotify
- Критичні сервіси PayPal, які обробляють до 2 мільярдів запитів на добу. [подкаст](https://talkpython.fm/episodes/show/54/enterprise-software-with-python)
- Сервісы Mozilla
- Популярний сервіс ідей Pinterest
- Сервіс коментарів Disqus (реалізовано на Django)
- Внутрішні сервіси Facebook
- Система контролю версій Mercurial
- Сервіси Wargaming

<!-- ## Посилання

- [Документація Python 3](https://docs.python.org/3/)
- [Довідник Python](https://docs.python.org/3/reference/index.html)
- [PEP 8 — Style Guide for Python Code](https://www.python.org/dev/peps/pep-0008/)
- [PyPI - the Python Package Index](https://pypi.org/) 
 -->
