---
hide:
#  - navigation # Hide navigation
 - toc        # Hide table of contents
---

# Операційна система

**Замість епіграфу.**  
Програміст телефонує у бібліотеку:  
— Доброго дня. Ірину можна?  
— Вона у архіві.  
— Розархівуйте її, будь ласка, вона мені дуже потрібна.

-----

В рамках даного курсу ми будемо використовувати операційну систему Windows.

## Консоль Windows
Графічний інтерфейс операційної системи — це не єдиний спосіб взаємодії з нею. 
Власне він з'явився вже після інтерактивного для полегшення і зручностіроботи пересічного користувача з ОС.

Інтерактивний спосіб взаємодії — це такий спосіб, коли ми подаємо операційній системі певну команду у текстовому режимі, а операційна система або ж програма видає результат так само текстом. 
Програму яка дозволяє "спілкуватись" з ОС таким способом зазвичай називають **термынал (terminal)**. У світі Windows вона називається "командний рядок", ще одна назва — "консоль". У подальшому ми будемо користуватись другим терміном.
Команди консолі Windows відрізняються від команд терміналу POSIX-систем (Linux, MacOS, *BSD). Якщо Ви "просунутий" користувач, Ви можете встановити альтернативний термінал, наприклад в якості термінала підійде [Git](https://git-scm.com/download/win).
Зауважте, що програмісти дуже часто використовують термінал, тому радимо приділити увагу вивченю принципів роботи різних операційних систем та інтерактивного способу взаємодії з ними.

## Крок за кроком: запуск консолі Windows
Запустити "командний рядок" Windows можна одним з наступних способів:

  - натиснувши гарячі клавіші **Win + R** відкрити діалог Windows "Виконати" і ввести у ньому команду: 
	
	>**cmd**

  - знайшовши "командний рядок" у основному меню Windows

### З провідника Windows

Щоб відкрити консоль з поточної папки у провіднику Windows:

- натисніть комбінацію клавіш `Ctrl + L`. Фокус переміститься в адресний рядок, шлях до поточної папки у ньому буде виділено
- введіть `cmd` та натисніть `Enter`

### За допомогою гарячих клавіш

Наступні інструкції для "просунутих". Проігноруйте їх якщо у вас відсутнє відповідне програмне забезпечення або ж не вистачає певних знань.

Поширеним способом відкрити консоль (термінал) є комбінація клавіш `Ctrl + ~`. 
У Windows не передбачено такої можливості. 
Але можна налаштувати деякі файлові менеджери, наприклад Total Commander:

- меню `Configurations` - `Options`
- розділ `Misc.`
- групування `Redefine hotkeys (Keyboard remapping)`
- вибрати радіокнопку `Hotkey:`
- позначити прапорець `Control +`
- у найближчому комбінованому списку натиснути `~`, маэ з'явитись ```OEM_US`~```
- натиснути непідписану кнопку одразу після редактора `Command:`
- відкриється діалог `Choose command`, фокус на редакторі `Filter:`
- в цьому редакторі введіть `cm_ExecuteDOS`
- активуйте кнопку `Ok`, діалог закриється
- натисніть клавішу `Tab` і активуйте непідписану кнопку

  
## Завдання

- Відкрийте консоль Windows
- Якщо маєте необхідні знання — спробуйте виконати декілька команд.
- Закрийте консоль Windows.
